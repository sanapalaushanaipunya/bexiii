ข้อตกลงว่าด้วยการอนุญาตให้ใช้ซอฟต์แวร์ของ CANON

ข้อความสำคัญ

ต่อไปนี้เป็นข้อตกลงทางกฎหมาย ("ข้อตกลง") ระหว่างท่าน และบริษัท Canon ("Canon") เพื่อครอบคลุมถึงการใช้โปรมแกรมต่าง ๆ ของ Canon อันรวมถึงคู่มือต่าง ๆ ที่เกี่ยวข้อง หรือสิ่งตีพิมพ์จากสิ่งนั้น ("ซอฟต์แวร์") สำหรับเครื่องถ่ายเอกสาร, เครื่องพิมพ์, และอุปกรณ์ต่อเพิ่มการทำงานต่าง ๆ ของ Canon ("ผลิตภัณฑ์")

โปรดอ่านเอกสารให้ถี่ถ้วน และทำความเข้าใจถึงสิทธิและข้อกำหนดทั้งหมดที่ปรากฏในข้อตกลงฉบับนี้ก่อนติดตั้งซอฟต์แวร์ โดยการคลิกที่ปุ่มที่แสดงถึงการยอมรับข้อตกลงของท่าน หรือการติดตั้งซอฟต์แวร์ ให้ถือว่าท่านตกลงปฏิบัติตามเงื่อนไขต่าง ๆ ภายใต้ข้อกำหนดต่าง ๆ ที่ปรากฏในข้อตกลงฉบับนี้ หากท่านไม่ยินยอมที่จะปฏิบัติตามข้อกำหนดดังกล่าวของข้อตกลงฉบับนี้ โปรดอย่าใช้งานซอฟต์แวร์นี้ 

1. การอนุญาตให้ใช้สิทธิ์
Canon อนุญาตให้ท่านใช้สิทธิ์แบบบุคคลธรรมดา, นิติบุคคลและบุคคลที่ไม่เฉพาะเจาะจง ในการใช้ ("ใช้" ในที่นี้รวมถึง เก็บ, โหลด, ติดตั้ง, เข้าถึง, สั่งทำงาน, หรือแสดงผล) ซอฟต์แวร์กับผลิตภัณฑ์ที่ต่อกับคอมพิวเตอร์โดยตรง หรือผ่านเครือข่ายที่ต่ออยู่กับผลิตภัณฑ์ ("คอมพิวเตอร์ที่ระบุ")
ท่านอาจอนุญาตให้ผู้ใช้รายอื่นของคอมพิวเตอร์เครื่องอื่นที่ต่ออยู่กับคอมพิวเตอร์ที่ระบุให้ใช้ซอฟต์แวร์ โดยมีข้อแม้ว่าท่านต้องรับประกันว่าผู้ใช้เหล่านั้นจะปฏิบัติตามข้อกำหนดของข้อตกลง รวมถึงข้อกำหนด และข้อจำกัดอื่นๆภายใต้การควบคุมของท่าน

ท่านสามารถทำสำเนาของซอฟต์แวร์ได้หนึ่งสำเนาเท่านั้น เพื่อใช้เป็นสำเนาสำรอง

2. ข้อจำกัดอื่นๆ
ท่านไม่มีสิทธิ์ใช้ซอฟต์แวร์เว้นแต่ได้ระบุไว้ในที่นี้แล้วเท่านั้น และไม่มิสิทธิ์ในการโอนสิทธิ์, ให้สิทธิ์ร่วม, ขาย, ให้เช่า, ให้เช่าช่วง, ให้ยืม, ถ่ายหรือย้ายสิทธิ์ซอฟต์แวร์ให้แก่บุคคลที่สาม ท่านไม่มีสิทธิ์
แก้ไข, แปลหรือเปลี่ยนเป็นภาษาโปรแกรมอื่น, เปลี่ยนแปลง, ถอดรื้อ, ถอด/แก้รหัส หรือทำวิศวกรรมย้อนกลับซอฟต์แวร์ และท่านไม่มีสิทธิ์ให้บุคคลที่สามกระทำสิ่งที่ระบุมาข้างต้น

3. คำประกาศลิขสิทธิ์
ห้ามเปลี่ยนแปลง เคลื่อนย้าย หรือลบคำประกาศลิขสิทธิ์ที่ได้บรรจุไว้ในซอฟต์แวร์ของ Canon และผู้ออกใบอนุญาต รวมทั้งสำเนา

4. ความเป็นเจ้าของ
Canon และผู้ออกใบอนุญาตเป็นเจ้าของ ชื่อ, กรรมสิทธิ์, สิทธิในทรัพย์สินทางปัญญาทั้งหลายที่ปรากฏในและที่มีต่อเนื้อหาของซอฟต์แวร์ ไม่มีใบอนุญาตหรือสิทธิที่ระบุแจ้งชัดหรือโดยปริยายที่จะถ่ายโอนหรือให้สิทธิของทรัพย์สินทางปัญญาของ Canon และผู้ออกใบอนุญาตจาก Canon แก่ท่าน

5. การควบคุมการส่งออก
ท่านยอมรับที่จะยินยอมทำตามกฎหมายการส่งออกและข้อจำกัดและระเบียบใด ๆ ทั้งหมดของประเทศที่เกี่ยวข้อง และจะไม่ส่งออกซอฟต์แวร์หรือส่งออกซ้ำทั้งโดยทางตรง หรือโดยทางอ้อม ในทางที่ละเมิด ต่อกฎหมาย ข้อห้าม และระเบียบใด ๆ หรือโดยไม่ได้รับอนุญาต

6. บริการสนับสนุนและอัปเดต
CANON, สาขาหรือสมาชิกของ CANON, ผู้จัดจำหน่าย, ตัวแทนจำหน่าย และ/หรือ ผู้ออกใบอนุญาตของ CANON ไม่มีส่วนรับผิดชอบใด ๆ ในการบำรุงรักษา หรือให้ความช่วยเหลือเกี่ยวกับการใช้ซอฟต์แวร์ หรือจัดเตรียมการปรับปรุง, ซ่อมแซม หรือสนับสนุนใด ๆ สำหรับซอฟต์แวร์ที่ระบุต่อไปนี้

7. ข้อตกลงการรับประกันและความรับผิดชอบ
[ไม่มีการรับประกัน] ซอฟต์แวร์ถูกส่งมอบในรูปแบบ "ตามลักษณะปัจจุบัน" ("AS IS") โดยปราศจากการรับประกันในลักษณะใด ๆ ไม่ว่าโดยแจ้งชัดหรือโดยปริยาย รวมถึงแต่ไม่จำกัดเพียงการรับประกันโดยปริยายถึงความเหมาะสมในการวางตลาด หรือความเหมาะสมในวัตถุประสงค์โดยเฉพาะอย่างใดอย่างหนึ่ง ท่านเป็นผู้รับความเสี่ยงทั้งหมดในเรื่องคุณภาพหรือประสิทธิภาพของโปรแกรม หากปรากฏความจริงว่าโปรแกรมชำรุดบกพร่อง ท่านจะเป็นผู้รับภาระต้นทุนในการบำรุงรักษา ซ่อมแซม หรือแก้ไขเท่าที่จำเป็นทั้งหมด บางรัฐหรือบางศาลกฎหมายไม่อนุญาตการจำกัด หรือการไม่มีการรับประกันโดยปริยาย ดังนั้นการไม่มีการรับประกันตามที่ระบุไว้ข้างต้น อาจใช้ไม่ได้สำหรับท่าน
การรับประกันนี้ให้สิทธิพิเศษทางกฎหมายแก่ท่าน และท่านอาจจะมีสิทธิอื่น ๆ ด้วย ซึ่งแตกต่างกันไปในแต่ละรัฐหรือในแต่ละศาล

CANON, สาขาหรือสมาชิกของ CANON, ผู้จัดจำหน่าย, ตัวแทนจำหน่าย และ/หรือ ผู้ออกใบอนุญาตของ CANON ไม่รับประกันว่าการทำงานต่าง ๆ ในซอฟต์แวร์จะตรงกับความต้องการของท่าน หรือไม่รับประกันว่า การทำงานของซอฟต์แวร์จะไม่มีการหยุดชะงัก หรือไม่มีข้อผิดพลาด

[ไม่มีความรับผิดชอบเนื่องมาจากความเสียหาย] ไม่มีความรับผิดชอบเนื่องมาจากความเสียหาย ไม่มีกรณีใดๆ ที่ CANON, สาขาและสมาชิกของ CANON, ผู้จัดจำหน่าย, ตัวแทนจำหน่าย และ/หรือผู้ออกใบอนุญาตของ CANON จะต้องรับชดใช้ความเสียหายใด ๆ อันเป็นผลมาจากซอฟต์แวร์, การใช้หรือความไม่สามารถในการใช้ซอฟต์แวร์ (รวมถึงแต่ไม่จำกัดเพียงการจำกัดหรือสูญเสียผลประโยชน์ของธุรกิจ, การสูญเสียสารสนเทศของธุรกิจ, การสูญเสียเนื่องจากธุรกิจหยุดชะงัก หรือค่าชดเชยอื่นๆ, ความเสียหายใด ๆ ที่เกิดขึ้นโดยบังเอิญหรือโดยเนื่องมาแต่เหตุ) ถึงแม้ว่า CANON, สาขา และสมาชิกของ CANON, ผู้จัดจำหน่าย, ตัวแทนจำหน่าย และ/หรือผู้ออกใบอนุญาตของ Canon จะได้รับการแจ้งเตือนถึงความเป็นไปได้ ของความเสียหายเช่นว่าแล้วก็ตาม บางรัฐหรือบางศาลกฎหมายไม่อนุญาตการจำกัดหรือการไม่รับชดใช้ความเสียหายโดยบังเอิญ หรือโดยเนื่องมาแต่เหตุ หรือการทำให้ผู้อื่นบาดเจ็บหรือเสียชีวิต เนื่องมาจากความละเลยในส่วนของผู้ขาย ดังนั้นการจำกัด หรือไม่รับชดใช้ตามที่ระบุไว้ข้างต้นอาจใช้ไม่ได้สำหรับท่าน

[ปลดภาระความรับผิดชอบ] ตามข้อบังคับโดยกฎหมายที่เกี่ยวข้องทั้งหมด ท่านต้องปลด CANON, สาขาหรือสมาชิกของ CANON, ผู้จัดจำหน่าย, ตัวแทนจำหน่าย และ/หรือ ผู้ออกใบอนุญาตของ CANON จากภาระความรับผิดชอบใด ๆ อันเนื่องมาจากหรือเกี่ยวพันกับข้อร้องเรียนทั้งหมดเกี่ยวกับซอฟต์แวร์ หรือการใช้งานซอฟต์แวร์

8. ระยะเวลา
ข้อตกลงนี้จะมีผลบังคับใช้เมื่อมีการคลิกปุ่มที่แสดงถึงการยอมรับข้อตกลงของท่านตามที่ระบุไว้ด้านล่างนี้ หรือการติดตั้งซอฟต์แวร์ และมีผลบังคับไปจนกว่าจะยกเลิก ท่านอาจยกเลิกข้อตกลงได้ โดยการทำลายซอฟต์แวร์ และสำเนาทั้งหมด
ข้อตกลงนี้จะยกเลิกเช่นกัน หากท่านไม่ปฏิบัติตามข้อกำหนดและเงื่อนไขของข้อตกลงนี้ ในการยกเลิกข้อตกลงรวมถึงการยุติการดำเนินสิทธิ์ทางกฎหมายที่ตามมาของ Canon ท่านจะต้องทำลายซอฟต์แวร์ และสำเนาทั้งหมดโดยทันที อย่างไรก็ตาม ข้อตกลงส่วนที่ 4 และส่วนที่ 7 ถึง 11 ยังคงมีผลบังคับใช้อยู่หลังการยกเลิกข้อตกลง

9. คำประกาศจำกัดสิทธิ์ตามรัฐบาลสหรัฐอเมริกา
ผู้ใช้ภายใต้รัฐบาลสหรัฐฯ ในที่นี้หมายถึงเอเจนซี้หรือเอนทิตีของรัฐบาลสหรัฐฯ หากคุณเป็นผู้ใช้ภายใต้รัฐบาลสหรัฐฯ รายการต่อไปนี้จะได้รับการถูกนำไปใช้
ซอฟต์แวร์เป็น "วัตถุทางพาณิชย์" มีคำจำกัดความตามมาตรา 48 C.F.R. 2.101 (ตุลาคม 1995) ประกอบด้วย "ซอฟต์แวร์คอมพิวเตอร์ทางพาณิชย์" และ "เอกสารซอฟต์แวร์คอมพิวเตอร์ทางพาณิชย์" มีการกำหนดใช้ตามมาตรา 48 C.F.R. 12.212 (กันยายน 1995) อันประกอบด้วย 48 C.F.R. 12.212 และ 48 C.F.R. 227.7202-1 จนถึง 227.7202-4 (มิถุนายน 1995) ผู้ใช้ (End Users) ภายใต้รัฐบาลสหรัฐฯ จะครอบครองซอฟต์แวร์ได้ตามสิทธิ์ที่ระบุไว้ตามมาตราดังกล่าวเท่านั้น ผู้ผลิตคือ Canon Inc./30-2, Shimomaruko 3-chome, Ohta-ku, Tokyo 146-8501, Japan

10. ข้อกำหนดสามารถแยกออกจากกัน
ในกรณีที่ข้อกำหนดใดในที่นี้ได้ถูกประกาศ หรือพบว่าไม่ถูกต้องตามกฎหมาย โดยสภาหรืออำนาจอันเหมาะสมทางศาลใด ข้อกำหนดดังกล่าวถือเป็นโมฆะตามอำนาจทางสภาหรือศาลนั้น และข้อกำหนดอื่นในที่นี้ยังคงมีผลบังคับตามกฎหมายโดยสมบูรณ์

11. การยอมรับข้อตกลง
โดยการคลิกปุ่มที่แสดงถึงการยอมรับของท่านตามที่ระบุไว้ด้านล่างนี้ หรือการติดตั้งซอฟต์แวร์ ให้ถือว่า ท่านได้อ่านข้อตกลงนี้ และได้ทำความเข้าใจ และตกลงปฏิบัติตามข้อกำหนดและเงื่อนไขเหล่านั้นรวมถึงยอมรับว่าข้อตกลงนี้เป็นไปโดยสมบูรณ์ และเป็นสัญญาเฉพาะระหว่างท่านกับ CANON ในเรื่องของเนื้อหาใดในที่นี้ และข้อเสนอในภายหน้า หรือข้อตกลงที่ผ่านมาโดยทางวาจา หรือลายลักษณ์อักษรก็ตาม รวมถึงการติดต่อสื่อสารใดระหว่างท่านกับ CANON เกี่ยวกับเนื้อหาดังกล่าวเหล่านั้น การแก้ไขใดๆ ในข้อตกลงนี้ไม่มีผลบังคับใช้ หากปราศจากการลงนามจากผู้แทนอำนาจโดยชอบธรรมของ CANON


หากท่านมีข้อสงสัยเกี่ยวกับข้อตกลงนี้ หรือหากท่านต้องการติดต่อกับ Canon ด้วยเหตุผลใดๆ กรุณาส่งจดหมายมาที่แผนกขายของ Canon หรือที่ผู้จำหน่ายสินค้า/ตัวแทนจำหน่ายที่ให้บริการในประเทศที่ท่านได้รับผลิตภัณฑ์

No.024410

